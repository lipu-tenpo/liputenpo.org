---
nimi-suli: o jalan!
jan-pali: jan Ini
tags:
  - sona
---

tenpo ni pi ale ni, la pali mute li wile ala e wawa jan mute. ni li ike tawa jan tan ni: ona li wile tawa. taso tawa li ala la sijelo jan en palisa sijelo li kama pilin ike. wawa li weka tan ona mute. tan ni la jan li ken pilin e pakala nasa lon lawa ona en sijelo ona. pilin ike mute li ken kama lon lawa. ni la jan li wile ala pali sin, li ken pilin lape. pali sama ni, la jan mute li toki e ni: ona li jo ala e tenpo mute tawa pali pi pona sijelo. taso pali ni wan pi tenpo lili li lon! ona li jalan1. pali li ni taso: sina jo e tenpo lili pi pali sina ala, la o jalan pona! sina ken jalan lon poka pi tomo sina anu ma ante, li kama lukin e ijo pona mute lon ma pi sona sina ala. ken la sina kama jo e jan pona sin. lon la jalan li pona e sijelo e palisa sijelo e lawa. pali ni li pona e pilin jan kin, li kama e pilin sin pona. suli la jan pali pi pona sijelo li toki sama: o jalan. sina jo ala e tenpo mute tawa pali pi pona sijelo, la o jalan pona lon tenpo lili pi pali ala! wawa mute li kama lon sijelo sina. pilin sina li kama pona. kin la ale li pona!

{{{sitelen "0007-nanpa-kule/jalan.png" ""}}}

[^1]: "jalan" li tawa kepeken noka
