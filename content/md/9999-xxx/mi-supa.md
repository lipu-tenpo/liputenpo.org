---
nimi-suli: mi supa
jan-pali: jan Ke Kame
tags:
  - musi
---

mi supa.  
kon lete li kama lon lupa.  
ona li pilin e sinpin mi,  
li open e kute mi.  
tenpo pimeja li weka la,  
kalama pi waso mute li wan.  
tan ni la,  
mi ken ala kute e waso wan.

sona mute li kama lon lawa mi.  
ona li awen ala, li utala.  
lape li weka.  
sona li suli.  
o pilin! mi lon.  
tenpo suno sin li kama.

mi supa.  
kon lete li kama lon lupa.  
ona li uta e len oko mi,  
li open e lukin mi.  
tenpo suno li kama la,  
nena suli li jo e len walo.  
tan ni la,  
mi ken ala lukin e sinpin kiwen.

sona mute li kama lon lawa mi.  
ona li awen ala, li utala.  
lape li weka.  
sona li suli.  
o pilin! mi lon.  
tenpo suno sin li kama.

mi supa.  
mi ken ala sona e pini e kama.  
mi awen taso lon ni: mi lon.  
jan li toki. mi kute e ona.  
sama la, toki li kama e pilin mi.

sona mute li kama lon lawa mi.  
ona li awen ala, li utala.  
lape li weka. sona li suli.  
o pilin! mi lon.  
tenpo suno sin li kama.

sona mute li kama lon lawa mi.  
ona li lanpan e lape mi.  
mi kute ala kute e sona ni?  
o pilin! mi lon.  
tenpo suno sin li kama.

mi tawa.
