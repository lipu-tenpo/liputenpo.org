---
nimi-suli: o pali e moku Kumikelejese (gumiklyijza)
jan-pali: jan Alonola
tags:
  - moku
---

sina wile pali e moku Kumikelejese tawa jan tu tu la, sina wile jo e ijo ni:

{{{sitelen "0002-nanpa-mun/moku_open.png" ""}}}

o weka e selo pi kili ma. o pana e kili ma lon telo. o pana e ko namako lon telo. o seli e telo ni. o pakala e kili ma. tenpo ni la, kili ma li ko. o pana e sike mama waso tawa ko pi kili ma.

o pali e lupa lon ko. o pana e ko pan lon lupa ni. o pakala e ko. o pali e sike pi ko ni. o pana e sike ko lon telo. tenpo ni kin la, o pana e ko namako tawa telo. o seli e telo ni. sike ko li pona la, sina ken moku e ona!

sina wile ala wile e ko soweli anu ko ante tawa moku Kumikelejese? ko soweli en ko soko[^1] li pona lon poka moku Kumikelejese. jan lon ma Selonka (Ślůnsk) li moku e ni.

{{{sitelen "0002-nanpa-mun/moku_Kumikelejese.png" ""}}}

[^1]: soko = kili anpa
