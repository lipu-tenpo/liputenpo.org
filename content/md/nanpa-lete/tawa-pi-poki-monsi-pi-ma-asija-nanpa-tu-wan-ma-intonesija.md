---
nimi-suli: 'tawa pi poki monsi pi ma Asija nanpa tu wan: ma Intonesija'
jan-pali: jan Polo
tags:
  - ma
---

ma Intonesija li ma suli mute li jo e ma mute mute pi insa telo suli e nena suli seli mute mute. sama pi ma Malasija la ma Intonesija li ma seli li jo e tenpo tu taso pi tenpo sike. linja pi meso[^1] ma li tawa lon insa pi ma ni. jan pi ma ni la ku lupu suli nanpa wan li jan pi nasin sewi Silami, taso jan pi nasin sewi Kolisu en jan pi nasin sewi Palata mute kin li lon. ma ni la jan mute pi mani lili li lon, taso jan li pona mute. jan li ken ike ala. jan pi mute lili li ken toki e toki Inli. tan ni la mi tawa la mi toki e toki Male. toki Male li poka mute pi toki Intonesija. jan pi ma Intonesija li sona pona e toki mi. mi awen li pali lon ma Pulune la, mi kama sona e toki Male.

[^1]: "meso" li lili ala li suli ala li lon insa pi ni tu

ma Intonesija la tenpo pini la mi tawa ma Pali (Bali) tawa ma Sawa (Java) tawa ma Sumatela tawa ma Kalimantan (na sin seli pi ma Ponejo). ma pi tawa mi la ijo pona musi mute li lon. pana lukin la ma Pali li ma pi nasin sewi Palata. tenpo pini mute mute la ma Sawa en ma Su matela kin li ma pi nasin sewi Palata pi nasin sewi Puta, taso tenpo ni la ona li ma pi nasin sewi Silami. ma Pali la na sin sewi nanpa wan li nasin sewi Pala ta. tan ni la tomo pi nasin sewi Palata mute li lon. ona li pona lukin, taso ona li ante mute tan tomo pi nasin sewi Pal ata pi ma Palata. ma poka telo pona kin li lon. musi pi nasin pi tenpo pini kin li pona mute. musi tawa en kalama musi en musi pi jan lipu lili li lon. musi tawa pi ma Pali en ma Asija pi kama suno li ante mute tan musi tawa pi ma Elopa. ma Pali la noka li tawa lili, taso luka li pali mute a! ona li pona lukin mute a! kala ma musi pi nasin tenpo pini li kepeken ilo kalama kiwen. jan li pali e kalama musi lon nasin ni: ona li utala e lipu ki wen kepeken palisa lili. musi pi jan lipu lili li ni: lon monsi pi len suli la jan li tawa e jan lipu lili la, pimeja ona li jasima[^2] lon len ni.

{{{sitelen "0010-nanpa-lete/ma_Intonesija.png" ""}}}

ma Sawa la ma tomo Sosakaleta (Yo gyakarta) li pona nanpa wan tawa mi. ona li ma tomo pi tenpo pini. ona li jo e tomo pona musi mute. taso ijo pona nanpa wan li weka tan ma tomo. ona li nena pali suli pi nasin sewi Puta Pol oputu (Borobudur). nena pali ni li suli mute li majuna[^3] mute. sitelen kiwen mute mute li lon sinpin ona. sitelen ni li toki e lon pi jan Puta. ma tomo lawa pi ma Intonesija Sakaleta (Jakarta) kin li lon ma Sawa. ona li suli mute mute, taso kon ona li jaki mute. ma tomo Sakaleta li pona ala tawa mi.

[^2]: "jasima" li pana e sama lon poka ante

[^3]: "majuna" li "sin ala"

ma Sumatela li ante mute tan ma Sawa. jan mute li lon ala. nena suli mute en ma pi kasi suli en telo pi insa pi nena suli seli li lon. ma Sumatela en ma Ponejo la soweli pi sama jan Olan Utan li lon. ona li pona li jo e insa lawa pi pona mute. mi lukin e soweli Olan Utan lon ma Pone jo a. tenpo wan la soweli wan ni li kama lon poka mi. ona li epiku a!

ma Kalimantan la tenpo pini la ma pi kasi suli pi telo sewi li suli mute. ten po ni la ona li suli mute ala tan ni: jan li kipisi[^4] li seli e kasi suli mute. ona li ike mute a! tenpo pini la mi tawa ma tomo Pansamasin (Banjarmasin). ma tomo ni li musi mute tan ni: jan mute li awen lon tomo pi palisa suli pi telo tawa. esun kin li lon telo tawa. ma tomo ni li sama lili pi ma tomo Wenesija a! ma Intonesija li jo e ijo ike mute lili, taso ona li jo e ijo pona mute kin. ona li pona tawa mi a!

[^4]: sina kipisi e ijo wan la sina jo e ijo tu
