---
nimi-suli: musi pi alasa sona
jan-pali: jan Ke Tami
tags:
  - kulupu
---

musi sin li lon. nimi ona li “Blanks Detective”. jan li ken musi e ona kepeken toki Inli anu toki Nijon anu toki Kanse anu toki Epanja... anu toki pona kin a! sina musi e ona la, sina jan pi wile sona. sina alasa e sona ni: jan seme li jo e ijo seme, e moku seme, e soweli seme, e pilin seme, e ante mute. taso sona ni li weka a. toki taso li lon. ken la sina ken kama sona e sona pi wile sina tan toki ni. sina sona e ijo wan pi jan wan tan toki ni la, sina ken kama sona e ijo ante pi jan ni. sina ken kama sona e sona ale pi wile sina kepeken nasin ni.

ni li sama ni:

jan tu taso li lon: jan nanpa wan en jan nanpa tu.

toki nanpa wan la, jan nanpa wan li jo e moku laso.

toki nanpa tu la, jan li jo e moku laso, li jo e soweli walo kin.

toki nanpa tu wan la, jan li jo e moku ko, li jo e soweli suli kin.

toki ni la, sina ken sona e ni:

jan nanpa wan li jo e moku laso, li jo e soweli walo.

jan nanpa tu li jo e moku ko, li jo e soweli suli.

ni li wile e wawa e pali tan lawa la, ni li musi. mi musi e musi ni lon tenpo mute. sona musi mi li kama wawa a.

o sona e ni: musi li toki e poka tu la, ni li ken nasa lili tawa sina: “ijo laso li lon poka open pi ijo loje.” sina sitelen e toki kepeken sitelen Lasina la, sina open e ni lon poka wan la, ni li poka open. sama la, poka pini li poka pini pi sitelen Lasina.

o musi e ni lon https://js13kgames.com/entries/blanks-detective
