---
nimi-suli: tenpo sin la, mi lukin e sitelen tawa "utala mun"(Star Wars)
jan-pali: jan Alonola
tags:
  - pilin
---

![lipu sitelen pi musi "utala mun"](https://upload.wikimedia.org/wikipedia/commons/5/59/Lipu_tenpo_nanpa_moku_-_utala_mun.png)

utala mun li kulupu pi sitelen tawa. suli la, kulupu tu wan pi sitelen tawa tu wan li lon. tenpo open la, jan Sose Luka (George Lucas) li pali e kulupu sitelen tawa pi nanpa tu (nanpa wan ala!). tenpo kama la, ona li pali e kulupu sitelen tawa pi nanpa wan. pini la, kulupu sitelen tawa pi nanpa tu wan li kama lon. taso, sitelen tawa suli ante en sitelen tawa lili ante li lon kin.

utala mun la, jan pona en jan ike li lon. jan pona la, jan pi wawa mute li lon. nimi ona li jan Jesi (Jedi). jan ike la, jan pi wawa mute li lon kin. nimi ona li jan Si (Sith). sitelen tawa ale la, jan pona en jan ike li utala. utala ala la, ijo ante li lon: olin en ilo sin en jan pi ma ante en soweli (suwi) pi ma ante li lon.

tenpo pini lili la, mi lukin sin e sitelen tawa utala mun. pilin mi li wan ala.

luka wan la, mi pilin pona tan ni: utala mun li jo e nasin pona. jan pona en jan ike li pona. jan li jan sona. pilin pona mute pi tenpo pini li lon.

luka ante la, mi pilin ike tan ni: sitelen li ike. jan mute li nasa, li pali e ijo nasa. mi sona ala e ni: mi pilin pona taso tan tenpo pini anu seme?

mi pilin e ni: pilin ala pi tenpo pini la, utala mun li kulupu pona pi sitelen taso. taso ona li kulupu pi pona mute ala pi sitelen tawa. ni la, mi toki tawa sina: utala mun li pona ala pona tawa sina?
