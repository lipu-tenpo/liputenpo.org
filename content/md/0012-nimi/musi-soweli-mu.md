---
nimi-suli: musi Soweli Mu
jan-pali: jan Ke Tami
tags:
  - pilin
---

musi sin li lon tan jan Talu (keepuru): "sina soweli la sina wile e ni: sina moku; sina lape; kin la, ijo suli nanpa wan li ni: sina wile muuuuuuu!”

lon musi la, sina soweli. sina ken moku e kasi. sina ken tawa ma mute. soweli ante li lon. sina mu tawa ona la, ona li mu tawa sina… li ken toki kin tawa sina. musi ni li wile ala e tenpo mute tan sina, li wile ala e wawa tan lawa sina, li pona.

{{{sitelen "0012-nanpa-nimi/soweli_mu.png" ""}}}

ona li pona tan seme? lon la, soweli li suwi. taso soweli li mu, li kama lon musi lon lukin kepeken sitelen pona la, ona li suwi mute a. kin la, mi mu tawa soweli la, mu soweli en toki soweli li pana e pi- lin pona e kon pona e kon sona tawa mi. wawa la, pini musi li pona wawa, li suwi pona. sina ken tawa pini kepeken tenpo pi lili mute a, taso pilin mi la, o mu tawa soweli ale a tan ni: mu mute li suli e kon pi pini musi.

sina wile musi e musi ni la, o tawa https://teepuru.itch.io/soweli-mu
