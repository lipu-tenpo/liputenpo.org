---
nimi-suli: tawa o tawa
jan-pali: jan Penta
tags:
  - musi
---
mi pakala taso •

> seme?

sina sona •  
pakala taso li mi •  

> sina ni tan seme?

mi ni tan ale •  
ale li ike, a •  

> o pini e powe sina •

mi ken ala •  
mi toki e lon taso, e lon ike •  

> taso ona li ike seme?

a •  
mi suli ala lon sina •  
sina wile e sona sin taso •  

> tan seme la mi o wile e sona ala?

a •  
mi toki ala e ni!  
sona taso li ken •  
taso sona o lili lon toki ni pi mi tu •  

> o ni tan seme?

ona li tan ni : mi wile e pona kama ala!  
mi wile toki taso e ike •  

> mi la ni li pona •

mi pona tan ni •  
taso mi pakala tan ijo ante •  

> mi sona •

mi wile moli •  

> ni li pona •

ijo ike li jaki e lawa mi •

> ni li pona •

mi wile ala lon •

> ni li pona mute •

sina toki ike tan seme?

> a!  
> sona li weka la ni li nasin ken taso •  
> sina pana ala e suli •  
> ni la mi o pilin pona tawa sina kepeken seme?  

a!  
taso mi ken ala •  
mi ken ala lukin e ona •  

> sina pilin monsuta la mi tu li ken lukin lon tenpo sama •

aaaa!  
pona!  
sina wile sona anu seme?  
mi o pana!  
mi pona ala lon tomo sona mi •  
mi jo ala e jan pona lon tomo sona •  
mi ike tawa jan pi pana sona •  
mi sona ala e ijo sin ale •  
kulupu mama mi li weka tan mi •  
soweli mi li weka tan mi •  
tomo ni la mi wan taso •  
tomo ni la mi pona ala •  
ni la apeja li mi •  
apeja li mi!  
a!  
jan li olin pakala e mi, li pakala e mi •  

> akesi •
