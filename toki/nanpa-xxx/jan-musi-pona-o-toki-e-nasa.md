---
nimi-suli: jan musi pona, o toki e nasa
jan-pali: jan Samele
tags:
  - musi
---
seme li sitelen lon sinpin telo?  
seme li kule musi e oko jan?  
seme li pana e seli lukin wan?  
seme li lete e ko lili walo?

seme li suno e mun suli jelo?  
ma ni la, seme li namako e pan?  
seme li pakala sin e jaki tan  
ni: jan li wile ante e sijelo?

sina pali ala pali e musi,  
e kasi pimeja, e leko sike?  
sina lukin ala lukin e insa?

o toki e kalama ala kasi,  
e nena lupa ma, e pona ike.  
jan musi pona, o toki e nasa.
