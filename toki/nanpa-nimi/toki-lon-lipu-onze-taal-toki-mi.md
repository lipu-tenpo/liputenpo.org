---
nimi-suli: "toki lon lipu \u201COnze Taal\u201D (toki mi)"
jan-pali: jan Alonola
tags:
  - kulupu
---

tenpo mun nanpa tu pi tenpo sike ni la, jan Ma Pan Otento (Marc van Oostendorp) li sitelen e toki ni lon lipu “Onze Taal” (toki mi): “Een taal met 137 woorden. De vrolijke kunsttaal Toki Pona.” - “toki kepeken nimi pi mute lili. toki pona li toki musi pona.”

jan Otento li jan sona lon tomo sona suli lon ma tomo Laten (Leiden). ona li jo e sona mute pi toki Netelan pi toki ante. kin la, ona li jan pi pana sona.

ona li sitelen e open pi toki pona. ona li sitelen kin e sona pi kon nimi. ona li sitelen e kulupu mute pi toki pona. nasa la, ona li sitelen kin e sona pi toki ma.

suli la, ona li sitelen e sona pi kulupu mute pi toki pona. ona li sitelen e ni: “kulupu pi toki pona li pona mute. jan ale li ken kama. kulupu li pana e pilin pona.”

jan Otento li sitelen e sona musi: ona li nimi e “kalama sin”, e “lipu tenpo”, e sitelen tawa lon lipu Jutu. lipu tenpo la, ona li toki e ijo mute: ona li nimi e toki mute tan lipu tenpo. suli la, ona li nimi e toki nasa mi. mi pilin pona mute tan ni! ona li ante e toki pi toki mi. mi la, ante toki ni li pona mute.

pini la, ona li sitelen e sona pi nimi “kokosila” pi nimi “kijetesantakalu”. ona li pilin pona tan nimi nasa ni. ona li toki e ni: toki pona li toki musi, li toki pona tawa pilin, tawa jan.

o lukin e toki ni lon lipu ni: https://onze-taal.nl/nieuws-en-dossiers/weblog/toki-pona
