---
nimi-suli: toki kala tu
jan-pali: jan Ke Tami
tags:
  - musi
---
telo li laso lon sewi la,
telo li pimeja lon anpa.
pimeja li ike tawa kala
li ken pakala.
kala ala li kama lon pimeja
li wile e pona kala.

suno li ken ala.
ken kama li awen ala.
awen pona kala li lili lon telo.
pimeja li moku e suno. 
kama suno li lili.
taso suno li awen lon ala.
telo li tawa insa kala kama la
kala li wile e suno taso.
ijo ni ale li awen.

tenpo la soweli li tawa anpa.
telo li pini ala e tawa soweli
li wile pakala e ona.
pimeja ni o pini wawa.
telo li suli lon soweli ni la
soweli li utala li kama ala ken anpa.
pimeja o weka.
pona li lon soweli.

suno li kama tan soweli.
utala li tan insa.
soweli li pana e pona tawa kala.
poka kala ale la suno lili li lon.
pimeja li pini lon tenpo poka la
kala li moku e ona.
---

telo li laso. 
lon sewi la, telo li pimeja lon.
anpa pimeja li ike.
tawa kala li ken.
pakala kala ala li kama lon. 
pimeja li wile e pona kala.

suno li ken ala ken kama
li awen ala awen pona?
kala li lili lon telo pimeja
li moku e suno kama.
suno li lili taso.
suno li awen lon ala telo
li tawa insa kala. 
kama la kala li wile e suno.
taso ijo ni ale li awen.

tenpo la soweli li tawa.
anpa telo li pini ala e tawa.
soweli li wile pakala e ona pimeja.
ni o pini.
wawa telo li suli lon soweli.
ni la soweli li utala li kama ala ken.
anpa pimeja o.
weka pona li lon soweli.

suno li kama tan soweli utala
li tan insa soweli
li pana e pona tawa kala poka.
kala ale la suno lili li lon pimeja
li pini lon tenpo. 
poka la kala li moku e ona.