---
nimi-suli: nasin sin pi selo toki
jan-pali: jan Ke Tami
tags:
  - toki pona
---
sina lukin o, sina ken sona e nasin musi toki wan. mi en jan ante kin li kepeken ona lon lipu tenpo. nimi ona li Leko Nimi. nimi mute li lon la sina ken lukin pi nasin tu e ona. nasin lukin nanpa wan la o lukin tan poka wan tawa poka ante. nasin lukin nanpa tu la o lukin tan sewi tawa anpa. nimi li awen sama. taso toki tu li lon a! musi pona.

{{{sitelen "0030_nasin_sin_pi_selo_toki_1.png" "sitelen pona" "jan Ke Tami"}}}

nasin nanpa wan: nasin ni li musi lukin. nimi li toki mute.
nasin nanpa tu: nasin musi li ni lukin. toki li nimi mute.



taso mi kama alasa e namako lon nasin ni. lupa li lon nasin la sina ken awen lukin e toki kepeken nasin sama.

{{{sitelen "0030_nasin_sin_pi_selo_toki_2.png" "sitelen pona" "jan Ke Tami"}}}

nasin nanpa wan: toki musi li selo. lupa li insa toki.
nasin nanpa tu: toki selo li musi. insa li lupa toki.

lupa wan li pakala ala e nasin. lupa tu kin li pakala ala e nasin. lupa mute la ken lukin li awen lon. ni li ken e nasin musi sin. lupa li ken pana e selo musi tawa toki. o lukin. toki ni li sama sitelen jan:

{{{sitelen "0030_nasin_sin_pi_selo_toki_3.png" "sitelen pona" "jan Ke Tami"}}}

nasin nanpa wan: tawa sina la jan kama li nasa e lon. sina ken sama.
nasin nanpa tu: jan li ken tawa e sina. lon la sina kama nasa sama.

a, ni li lili ala lili? mi alasa e selo suli kin:

{{{sitelen "0030_nasin_sin_pi_selo_toki_4.png" "sitelen pona" "jan Ke Tami"}}}

nasin nanpa wan: kulupu li ken mute. taso jan li tan jan ale pi kulupu ale. ale li kama wile ala awen sama li suli tawa ante. sona pona wile li ante li pona wawa. lon o sama wile.
nasin nanpa tu: jan ale li wile pona sama. taso ale ala li sona wawa. kulupu jan suli pona li wile ken li mute li tawa ante. tan pi awen ante li lon kulupu ale. kama sama o wile.
