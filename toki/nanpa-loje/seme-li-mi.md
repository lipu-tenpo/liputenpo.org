---
nimi-suli: seme li mi?
jan-pali: jan Alonola
tags:
  - musi
---
{{{sitelen "0030_seme-li-mi-kule.png" "seme li mi" "jan Alonola"}}}

mi la sina pilin nasa
mi la sina ken tawa 
ma ale kepeken luka waso
sina lon ala lon sijelo?

seme li lon? ale li ken!
ma lon la sina awen lon len
taso sina uta e jan lukin pona
anu monsuta li alasa e ona

mi la ijo ale ni li ken lon
mi lon lawa sina sama kon
taso mi weka sama ona kin
lon pini lape; ni li awen: pilin