---
nimi-suli: o pilin tawa jan noka!
jan-pali: kije Weku
tags:
  - pilin
---
**mi jo ala e tomo tawa.** ona li mani mute! tan ni la, mi jan noka. tenpo mute la ni li pona. taso, mi lon kulupu tomo sin. kulupu ni li ike tawa jan noka.

o pilin tawa jan noka! mi wile e ni: kulupu tomo li kulupu pi jan mute. taso, tenpo lili la mi lukin e jan noka. jan ale li tawa kepeken tomo tawa. mi sona e tan: nasin ale li lon tawa tomo tawa taso. tenpo ni la, kulupu ni li kulupu pi tomo tawa mute.

mi jo e ilo tawa pi sike tu la, nasin li ike kin! nasin mute pi tomo tawa li jo ala e nasin pi sike tu. tan ni la, jan pi sike tu li tawa lon nasin pi jan noka. tan ni la, jan noka li wile ala e tawa noka. jan noka li ken tawa kepeken nasin seme?

jan noka li jo e nasin la, nasin li ike kin! tenpo mun la, kulupu mi li pimeja mute. kulupu mi li jo ala e ilo suno mute. mi tawa kepeken sike tu la, mi kepeken e ilo suno lili. ni li monsuta mute! tomo tawa li tawa kepeken wawa. mi tawa lon pimeja. monsutaâ€¦

mi wile e ijo wan: jan lawa pi kulupu tomo o pilin tawa jan noka!
