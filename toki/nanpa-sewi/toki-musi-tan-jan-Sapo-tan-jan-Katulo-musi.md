---
nimi-suli: toki musi tan jan Sapo¹, tan jan Katulo² musi
jan-pali: jan Lapate
tags:
  - musi
---
mi sona ala e ona, taso ona li awen  
lon poka sina, li kute e toki suwi sina,  
e mu musi sina la—lukin mi la, ona li  
sama jan sewi.  

pilin mi ale li weka; mi lukin e sina la,  
sona en toki li weka tan mi;  
palisa toki mi li kama suli a  
lon uta mi.  

selo mi la, seli li tawa sama akesi;  
telo lete li kama li telo lon selo;  
kute li kute e kalama pi ona sama;  
oko li pini.  

jan Lapate o, pali ala li jo ale  
e sina, li pona ike a tawa sina—  
pali ala li anpa e jan lawa, li pakala e  
ma tomo suli.  

¹ Σαπφώ, c. 600 BCE. tan toki ona nanpa 31.  
² C. Valerius Catullus, c. 60 BCE. ona li pali sin e toki nanpa 31 pi jan Sapo, lon toki Carmen 51  
