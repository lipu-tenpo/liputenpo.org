---
nimi-suli: "nimi \u201Csutopatikuna\u201D* li pona"
jan-pali: jan Kapesi Pake
tags:
  - toki pona
---

**[sina ken toki e nimi "sutopatikuna" sama ni: "sutopasikuna"]**

nimi soweli li pona tawa mi. sina pilin sama anu seme? sina sona e nimi “akesi” e nimi “pipi” e nimi “waso” e nimi “kala.” taso nimi soweli sin li lon.

o lukin e nimi “sutopatikuna.” nimi ni en nimi “kijetesantakalu[^1]” li kama lon tenpo sike sama. nimi “sutopatikuna” li tan jan Alesante Pasi [Alexandre Baudry]. toki Inli la, nimi “sutopatikuna” li “platypus.” nimi “sutopatikuna” en nimi “kijetesantakalu” li musi taso. taso, jan lili li kepeken ona sama nimi ilo.

[^1]: kijetesantakalu li soweli

nimi “sutopatikuna” li nasa tawa jan lili tan ijo tu. nanpa wan la, nimi sin ali li ike tawa jan pi pu taso. nanpa tu la, nimi “sutopatikuna” li jo e kalama /ti/. kalama ni li pona ala tawa nasin kalama pi lipu pu.

{{{sitelen "0007-nanpa-kule/sutopatikuna.png" ""}}}

nimi “sutopatikuna” li kama lon tenpo pi pini mute, taso kulupu pi toki pona li kama sona e ona lon tenpo ni taso [2020]. tan ni la, sina o kepeken ona anu seme? ni li pilin sina. mi toki e nimi “sutopatikuna” tan ni: mi olin e sutopatikuna. kin la, lipu ku la, nimi “sutopatikuna” li lon a! ni li pona suli tawa mi.
