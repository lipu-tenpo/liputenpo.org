---
nimi-suli: toki kalama tu
jan-pali: jan Ke Tami
tags:
  - musi
---
ni li toki tu. taso nimi ale pi ona tu li sama.

{{{sitelen "0025_alarm_clock.png" "drawing of alarm clock" "jan Alonola"}}}

ilo li pana e kalama wawa.  
ilo li suli.  
ike ona li lili taso.  
ona li pini e lape.  
mi kepeken kalama ona.  

> ilo li pana e kalama.  
> wawa ilo li suli ike.  
> ona li lili.  
> taso ona li pini e lape mi  
> kepeken kalama ona.  

tenpo lape o awen lon pimeja taso.  
o lawa e lape.  
mi kalama ilo la lawa li kama ante.  
nasa ilo li kama e nasin sin.  
nasin li weka e tenpo lape.  
suli ilo li ken kama lili.  
ona li pini ala e kalama ona.  

> tenpo lape o awen lon.  
> pimeja taso o lawa e lape mi.  
> kalama ilo la lawa li kama ante nasa.  
> ilo li kama e nasin.  
> sin li weka e tenpo lape suli.  
> ilo li ken kama.  
> lili ona li pini ala e kalama ona.  

jan ante li wile ala.  
wile lape li pakala ala.  
pakala ona li kama ala.  
toki ona la kalama ilo li ike ala.  
ike li sama ijo weka anu seme?  

> jan ante li wile ala wile lape  
> li pakala ala pakala?  
> ona li kama ala toki.  
> ona la kalama ilo li ike ala ike  
> li sama ijo weka anu seme?  

kute mi li wile tawa kalama.  
ilo en pilin mi li sama.  
utala wawa li kama pini tan kalama ni.  

> kute mi li wile tawa.  
> kalama ilo en pilin mi li sama utala.  
> wawa li kama pini tan kalama ni.  
