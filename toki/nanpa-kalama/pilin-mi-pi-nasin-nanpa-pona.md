---
nimi-suli: pilin mi pi nasin nanpa pona
jan-pali: jan Momo
tags:
	- toki-toki
---
{{{sitelen "0025_nasin_nanpa_pona.png" "sitelen pona of the below text" "jan Momo"}}}

mi jan Momo · toki a ·

suno mute en mun mute li tawa sewi pi lawa mi,  
taso sona nanpa lili li tawa insa pi lawa mi.  
tan seme …  
mi lukin ala e lipu mi pi sona nanpa. (… a a)  
lon la ni li ike suli tan ni:  
mi wile sitelen e lipu suli nanpa lon tenpo poka a.  
taso ni li suli tawa mi taso. tenpo sama la  
mi kama ala sona e sona nanpa pi tomo sona mi  
li kama sona e nasin nanpa sin.  
nasin ni li pona mute tan ni: ona li lon lipu su  
li wile ala e wawa mute kin. nimi nasin li *nasin nanpa pona*.  
sina sona ala e nasin la o lukin: ijo mute li sama nasin pu.  
*wan* li *wan*, *tu* li *wan wan*, *luka* li *tu tu wan*, *mute* li *luka luka luka luka*, *ale* li *mute mute mute mute mute*.  
taso kepeken sin ‹ *ale* › li lon nasin a. *ale ale ale* li ken *tu wan ale*, *205701* li ken *mute ale mute mute luka luka luka tu ale wan*.  
nasin pu la nanpa sama li *ale ale ale ale ale ale ale ale ale ale ale ale ale ale ale ale ale ale ale ale ale ale …*

*10000* li *wan ale ale*, n pona lukin.  
nanpa musi pi jan Owe li *luka luka luka tu tu ale mute mute mute mute tu tu*.  
nanpa en sona nanpa li suli li pona tawa mi la nasin nanpa pona  
o lon ***toki pona***. pilin pi jan mute la nanpa li ike li  
ike nanpa wan. ken la sina kin jan pi pilin ike nanpa.  
~~ni la mi tawa tomo sina~~ o lukin e ni:  
nasin nanpa ike li pana ike e sona la nasin ike li ike e pilin jan kepeken nasin ike.  
monsuta nanpa li tan nanpa ala li tan nasin nanpa. nasin nanpa pona kin li ike tawa sina la  
sina o awen alasa e nasin pona tawa sina a. sona nanpa li ken ala moli e sina. nanpa li monsuta ala e mi,  
taso sitelen pi lipu nanpa li monsuta e mi kin. (Weeee)
